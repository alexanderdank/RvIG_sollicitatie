---
header_includes:
  - \usepackage{datetime2}
author: Alexander Dank
return-address: 
  - Tijmstraat 18 
  - 2225 RK, Katwijk aan Zee
address:
  - Rijksdienst voor Identiteitsgegevens (RvIG)
  - Wilhelmina van Pruisenweg 52
  - 2595 AN, Den Haag
subject: Sollicitatie vacature Data Analist
opening: Geachte heer/mevrouw,
closing: Met vriendelijke groet,
signature: "\\includegraphics{Sig2.png}"
date: 15 Februari 2023
output: komaletter::komaletter
fontsize: 10pt
---

Via \href{https://www.werkenvoornederland.nl/vacatures/data-analist-BZK-2022-1040}{\color{cyan}{WerkenvoorNederland}} zag ik de vacature voor Data Analist bij de Rijksdienst voor Identiteitsgegevens. 
Tijdens het lezen van de vacaturetekst werd ik meteen enthousiast over de functie. 
Het puzzelen met data, vinden van verbanden en verhalen binnen deze data en het communiceren van deze verhalen door middel van mooie visualisaties is iets wat perfect binnen mijn competenties en interesses valt. 
Dat ik hiermee ook nog een positieve bijdrage kan leveren aan Nederland heeft mij doen besluiten te reageren op deze vacature.

Op dit moment ben ik nog werkzaam als PhD onderzoeker aan de Wageningen Universiteit bij de leerstoelgroep Food Microbiology. 
Vaak wordt gedacht dat een PhD eenzaam is; maar niets is minder waar. 
In mijn project heb ik multidisciplinair samengewerkt met collega's, onze industriÃ«le partners en andere academici binnen en buiten mijn veld.
Tevens heb ik 10 MSc studenten van 6 verschillende nationaliteiten begeleid. 
Al snel kwam ik erachter dat onderzoek valt of staat bij data analyse en dat coderen hierbij een grote rol speelt. 
Daarom heb ik een veelvoud aan \href{https://docs.google.com/spreadsheets/d/e/2PACX-1vRPu82jrnjNelp5ULiIUjkNw7CdW9zowWb5H--ytSvSrbwEWk47HoAdDpCG3Pam9An62kh5uE8Xx73q/pubhtml}{\color{cyan}{cursussen en trainingen}} gevolgd in R en Python. Vervolgens heb ik deze kennis toegepast op onze projecten; bijvoorbeeld voor het vinden van (biologisch relevante) patronen in eiwitexpressie data door middel van \href{https://ami-journals.onlinelibrary.wiley.com/doi/full/10.1111/1462-2920.15532}{\color{cyan}{K-means clustering}} en voor het simuleren van metabolisme in metabole modellen.
Tevens heb ik op aanvraag van collega's \href{https://foodmicrobiologywur.shinyapps.io/Hazards_shiny/}{\color{cyan}{Shiny web apps}} ontwikkeld.
Omdat ik traceerbaarheid van mijn analyses steeds belangrijker ging vinden, ben ik halverwege mijn project ook alles gaan rapporteren door middel van Rmarkdown/LaTex zodat mijn \href{https://github.com/alexanderdank/RvIG_sollicitatie}{\color{cyan}{tekst en code}} samen te vinden is. 

Tijdens een full-time bestuursjaar in een sportstichting heb ik affiniteit gekregen voor het maken en uitvoeren van beleid en voor het samenwerken met verschillende instanties.
Uit samenwerkingen haal ik mijn energie. Ik heb ervan genoten om samen met studenten, collega's en partners te groeien en te ontwikkelen binnen een project en om zo tot een mooi resultaat te komen. 
Mijn sociale, proactieve houding, samenwerkingen binnen en buiten mijn project, intrinsieke motivatie en taak-georienteerd werken hebben er voor gezorgd dat ik mijn PhD succesvol heb afgerond.
Graag ga ik bij de RvIG een nieuwe uitdaging aan, niet alleen om mijn data skills verder te ontwikkelen, maar vooral vanwege de beschreven samenwerkingsverbanden tussen de RvIG, gemeentes, ministeries en andere partijen; deze mix van analyse en socale interactie spreekt mij namelijk zeer aan. 
Ik kom graag langs om kennis te maken en mijn sollicitatie toe te lichten.



